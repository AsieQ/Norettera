---
title: Legenda trzech magów
draft: false
tags:
---
Legenda trzech magów opowiada o trójce przyjaciół; dwójce ludzi Skrinnterze i Czelewie oraz drakonie Karnirze. Każdy z nich użyczył swej wielkiej magicznej mocy, aby pomóc uwięzić smoki poza strefą materialną Noreterri.

Treść legendy w najpopularniejszym tłumaczeniu, znanego krasnoludzkiego historyka Budrika Takkiego:

”Kiedyś, dawno dawno temu, kiedy jeszcze żaden krasnolud nie postawił swojej stopy w Gyros, a po ziemi chodziły smoki, mądry krasnoludzki król Sapphirus siedział zasępiony nad mapami. Pykał sobie z fajki, a przy każdym wypuszczonym kłębie dymu zmarszczka pomiędzy jego brwiami stawała się coraz głębsza. Ostatnio ataki smoka Cornoctis’a się nasiliły. Palił on bezlitośnie wszystkie wioski górnicze. Władca wiedział, że są one niezbędne dla rozwoju jego królestwa. Ludzie potrzebowali nowych narzędzi, aby móc wyżywić swoje rodziny. Postanowił wezwać po swojego ludzkiego sojusznika Nathaniela z Zatoki, aby ten pomógł mu znaleźć rozwiązanie. Młody władca, gdy usłyszał o problemie Sapphirus’a od razu poradził mu najlepszego z ludzkich magów Skrinnter’a. Ów zjawił się niezwłocznie na dworze króla. Wiedział jednak, że nie podoła tej misji sam. Rzekł zatem do swojego druha Czelewa: “Bracie, pomóż mi naprawić zło, które nas dosięgło”. Czelew będąc prawym mężem zgodził się od razu. Skrinnter udał się również do smoko-podobnego Karnika, aby przekonać go do pomocy. Drakon zgodził się. Tak oto trzej z nich wyruszyli w różne strony świata, aby szukać sposobu na pokonanie smoków. Każdy z nich przeszedł odległe krainy; Skrinnter dzikie dżungle, Czelew najmroźniejsze z miejsc, a Karnir najsuchsze z pustyń. Kiedy znów spotkali się razem na dworze króla Sapphirus’a był to ostatni raz kiedy ich widziano razem. Ich twarze były strudzone podróżą i poważne, ale w ich oczach była pewność misji. Ponoć zamienili ze sobą tylko kilka zdań, a następnie zapadli się pod ziemię na długie miesiące. Potem równo w pierwszą noc letniej pełni księżyca na całej wyspie rozbłysnęło wielkie światło. Było tak jasno jak w dzień, że dzieci się obudziły, a koguty zaczęły piać. Równocześnie dał się słyszeć rozdzierający ryk tysiąca smoczych paszczy. Jednak po chwili zrobiło się ponownie ciemno i głucho. Następnego ranka, górnicy drżący o swoje życie u stóp gór Gyros zgłosili, że smoki zniknęły. Ogłoszono wielkie święto na całej ziemi. Radowano się tak bardzo, że nawet zaproszono straszliwego wodza orków. Jednak wszyscy wciąż zastanawiali się co przytrafiło się trzem dzielnym magom. Kiedy minął równo dekadzień od zniknięcia smoków u progu króla Sapphirus’a pojawił się Czelew. Cała jego szata była zniszczona, a wzrok jego błędny niby obłąkańca. Po tym jak dano mu jeść i pić mag wyjaśnił co spotkało go i jego towarzyszy. Kiedy już mieli pozbyć się smoków na zawsze, Karnir dopuścił się zdrady i stanął po stronie smoków. Skrinnter próbował go powstrzymać, ale zginął z ręki drakona, który zbiegł gdzieś i ukrywa się. Rozzłościło to króla Sapphirus’a i nakazał on wygnać za to wszystkich Karnirowi podobnych na Gorące Ziemie na wieczną banicję. ” 
