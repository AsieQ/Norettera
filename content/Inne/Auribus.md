Auribus (z łac. w uszach) to stosunkowo niegroźny narkotyk, który zyskał swoją popularność w Królestwie Uniru. Głównym składnikiem produkcyjnym są starannie przetworzone liście rośliny zwanej Łuską Mgły. Gotową substancję w postaci podobnego do masła kremu rozprowadza się pod językiem.

![[fog scales.png]]

Efekty zażywania Auribus'a zależą od tego jak długo dana istota była wystawiona na działanie substancji. 
Wśród osób zażywających roślinę nie więcej niż przez 5 minut zaobserwowano natychmiastowe poprawienie samopoczucia, poczucie wewnętrznego spokoju i zanik reumatyzmu. Z tego powodu wywar jest stosowany jako lekarstwo dla znerwicowanych. Proces wymaga jednak uważnego medyka, który na podstawie obserwacji pacjenta będzie w stanie określić kiedy należy przepłukać buzię wodą jako, że czas w którym substancja się wchłania może się różnić w zależności od jednostki.
Osoby, które zażywały Auribus'a w okresie dłuższym niż zalecany medycznie skarżyły się na charakterystyczny pisk w uszach. Następne objawy były to następująco zamglone pole widzenia, trudności w określaniu odległości i położenia obiektów w przestrzeni, aż do doświadczania odmiennych stanów świadomości.
Narkotyk powoduje uzależnienie, podobne jednak tylko do cukrowego uzależnienia. Zażywający ma ochotę na więcej, jednak nagłe odcięcie od Auribus'a nie powoduje śmierci ani groźniejszych efektów ubocznych (zgłaszano co prawda wypadki depresji odstawiennej). Długotrwałe przyjmowanie substancji może prowadzić do stałego otumanienia i niezdolności do jakiejkolwiek pracy.
