Niezależne państwo-miasto rządzone i zamieszkane głównie przez Krasnoludów. To w nim wydobywa się cenne kruszce i rudy oraz produkuje stopy. To tam w wysokich górach znajdują się najznamienitsze warsztaty kowalskie i płatnerskie. 

Gyros jest miastem wkopanym w szczyt góry. Na powierzchni znajduje się jedynie wielka brama oraz zabudowania stajenne i magazyny przejściowe. Podziemne komory gdzie znajdują się poszczególne zabudowania miejskie są bogato zdobione przez przeróżne krasnoludzkie płaskorzeźby. 

W Gyros obowiązuje władza królewska, dziedziczna lub w razie braku następcy wyznaczana przez starszyznę. Obecnie na tronie zasiada Helga Argenti (jej znakiem rozpoznawczym jest to, że odmawia noszenia złota i korzysta jedynie ze srebra). Pod jej rządami miasto przeżyło rozkwit gospodarczy, dzięki nieugiętej polityce handlowej Argenti. To dzięki niej znaczenie szlaku handlowego między Gyros a [[Infectum]] zyskało na znaczeniu, co pozwoliło obydwu miastom się wzbogacić. 

Od swojego powstania miasto Gyros nie zostało ani razu zdobyte przez wrogie armie. Zawdzięcza to zarówno swojemu położeniu jak i świetnym dowódcom wojskowym. Jednym z wyśmienitszych strategów armii Gyros jest Garugar Tristis. Jego bliski kontakt z królową Helgą sprawia, że wielu podejrzewa, że ich spotkania nie są natury czysto politycznej.



