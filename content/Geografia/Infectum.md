---
title: Infectum
draft: false
tags:
---
 
Nad tym ponurym miastem nieustannie snują się mgły, które okrywają je wraz z leżącym nieopodal jeziorem o tej samej nazwie. Niegdyś lokalizacja znana z najdalej wysuniętej na północ linii obrony królestwa Uniru stała się miejscem gdzie czarny rynek przeżył swój rozkwit. 
Pod okiem panującego tu od ok. 20 lat Barona Giftschlange najzamożniejsze rody Infectum zyskały wyłączność w interesach załatwianych na lewo, a dystrykt zielarski trudniący się niegdyś działalnością uzdrowiskową stał się miejscem doświadczeń innych stanów świadomości (patrz Auribus).

![[Infectum.png]]

**Twierdza Północy**
Siedziba barona [[Giftschlange]]. Potężny budynek w stylu romańskim, o czarnym ozdobionym maszkaronami dachu. 
Jest to miejsce często odwiedzane przez wyższe warstwy społeczne, jako, że baron lubuje się w wystawnych bankietach i balach. Jako, że Infectum leży na wodnym szlaku z miasta Gyros i pośredniczy w handlu są to wydarzenia niezwykle prestiżowe.

**Dystrykt rzeczny**
Głównie zamieszkiwany przez biedniejsze warstwy społeczne i drobnych handlarzy. To w nim mieści się świątynia poświęcona Waukeen, bogini hanldu oraz Tempusowi, bogowi wojny.

**Dystrykt granitowy**
W tej części miasta mieszka średniozamożne mieszczaństwo, przeplatane gdzieniegdzie willami rodów, których historia sięga samych początków założenia miasta np. Feseme, Allewar czy Aeternus. Również w tym dystrykcie znajduje się szkoła wojskowa szkoląca armię dla królestwa Uniru.

**Dystrykt zamkowy**
Skupisko najbogatszych mieszczan i drobnych szlachciców (wyłączając stare rody). Pomiędzy domami znajdują się kasyna i prestiżowe domy handlu. Można tu również zażyć orzeźwiającej kąpieli w publicznych łaźniach.

**Dystrykt zielarski**
Znajduje się w nim najwięcej drobnych sklepików, których właściciele nie byli w stanie ugrzać miejsca w Dystrykcie Zamkowym. Można tu kupić przeróżne specyfiki, zarówno na dolegliwości fizyczne jak i psychiczne. To właśnie tutaj są tworzone mieszanki, które potem dostarcza się do uzdrawiających łaźni Dystryktu Zamkowego. Po uliczkach tej okolicy obijają się ludzie otumanieni Auribus, niezwykle popularnym w Infectum.

**Brama Północna**
Prowadzi do drogi, która biegnie wzdłuż rzeki Aurum aż do portu Infectum. Dotarcie do niego konno zajmuje jakieś 3-4 dni.

**Brama Południowa**
Wejście, do którego prowadzi Trakt Księżyca idący od świątyni Selune. Zaraz obok niego znajdują się garnizony wojsk stacjonujących przy Infectum.
